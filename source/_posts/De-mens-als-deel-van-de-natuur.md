---
title: De mens als deel van de natuur
catalog: true
date: 2019-08-07 14:22:36
subtitle:
header-img: 'header.jpg'
tags:
- Natuur
- Biodiversiteit
- Maatschappij
- Milieu-ethiek
- Evolutie
---

**tldr;** De mens is per definitie deel van de natuur, toch zit het diep verweven in onze Westerse cultuur dat alles wat wij doen onnatuurlijk is. Zolang die gedachtengoed heerst zal onze ecologische crisis aanblijven. Acceptatie en appreciatie van de natuur rondom ons (ook in de stad) en de visie en durf om in te grijpen waar nodig om ecosystemen, gericht op de toekomst en niet het verleden, een betere kans te geven zijn daarbij mogelijke tools.

---

In de vorige post hadden we het over de discussie tussen inheemse en uitheemse planten. De paradox die ingebakken zit in deze discussie is dat alles wat de mens veroorzaakt niet natuurlijk is. Een soort is namelijk uitheems als het niet van nature voorkomt in dat leefgebied, waarbij "van nature" gedefinieerd wordt als "zonder invloed van de mens". Een mens is echter ook gewoon deel van de natuur, waarom zouden onze acties **minder natuurlijk** zijn dan die van een ander dier? We gaan hier een beetje verder in op de discussie aan de hand van wat men milieu-ethiek noemt.


#### Onze levensbeschouwing aan de roots
In 1967 schreef Lynn White reeds over dit probleem [1]. Hij stelt vast dat aan de basis hiervan de Joods-Christelijke visie ligt die dicteert dat de **mens domineert over de natuur**. Het is namelijk onze taak om het leven op Aarde in goede banen te leiden, dus wij staan boven de natuur. Die gedachtengoed heeft ook een **lineair tijdsbeeld**, we worden hier 1x geboren en zijn er weg nadat we sterven. Het **scheppingsverhaal** zegt dat er op een bepaald moment een natuur gecreëerd is, "en God zag dat het goed was". Dus als de toestand veranderd ten opzichte van toen, is dit per definitie niet goed. Tenslotte zegt deze visie ook dat de natuur geestloos is, enkel de mens heeft een geest want die is geschapen naar God z'n beeld, de rest van de natuur niet.

Hier tegenenover staat een andere levensbeschouwing, die van de Grieken en Romeinen, maar ook die van de Oosterse landen zoals het Hinduïsme en Boedisme. In hun levensbeschouwing is het tijdsbeeld cyclisch, mensen kunnen terugkomen naar de Aarde. Er is ook niet per se een begin zoals het scheppingsverhaal en dus ook niet een voorgedefinieerde toestand zoals het zou moeten zijn. De mens is niet gecreëerd als heerser over de natuur, maar is er een deel van en ook dieren hebben een geest of ziel (animisme).

Dit verklaart inderdaad waarom wij onszelf nooit als deel van de natuur zien, wat heel diep verweven zit in ons taalgebruik en definities zoals het gebruik van "onnatuurlijk" voor alles wat de mens veroorzaakt heeft. Lynn stelt verder ook dat deze gedachtengoed aan de basis van onze ecologische crisis ligt. Zo lang de natuur een ten dienste van ons staat zal die niet verbeteren.

<div class="lead">
Zolang de mens zichzelf niet als deel van de natuur ziet, maar als heerser en de natuur als tool, zal onze ecologische crisis blijven verergeren.
</div>

#### Evolutie = verandering
Onze status-quo natuur is ontstaan uit evolutie en evolutie is per definitie constante verandering. Toch zijn heel wat mensen bang voor verandering als het over de natuur gaat. Veel ecologen en natuurliefhebbers zitten soms vastgebrand met het idee dat alles vóór het anthropocene tijdperk goed en sereen was. Alles dat er na, en dus o.i.v. de mens, gebeurt wordt als slecht gezien en moet tegengehouden worden. Zij vergeten echter het feit dat alle planten die zij nu als inheems bestempelen hier ooit ook naartoe zijn moeten immigreren voor die ijstijd. Daarbovenop is bijna geen enkel stuk fruit of groente die we op ons bord te zien krijgen inheems of zelfs "natuurlijk". Die soorten zijn zo sterk veredeld en gemanipuleerd door de mens dat die nooit zonder onze invloed zouden voorkomen. Het in- of uitheems zijn van een bepaalde soort is nu eenmaal inherent gebonden aan de tijd.

<div class="lead">
Het is tijd dat we van die onnatuurlijke gedachte afstappen en de mens als deel van het natuurlijk proces zien.
</div>

Hierbij bespreken we twee ideeën die daar een impact op kunnen hebben.

#### Appreciatie van de natuur rondom ons
Ten eerste moeten we de natuur zoals ze nu is leren appreciëren [2] en niet enkel de schoonheid zien in die enkele grote natuurgebieden die er nog zijn of zoals het was. We moeten leren de schoonheid in te zien van die klokjesbloem die zich natuurlijk gevestigd heeft langs de stoep en mus die zich vlakbij genesteld heeft. Ik moet zeggen dat door deze opleiding op te nemen en veel soorten heb moeten leren kennen mijn perceptie op natuur helemaal veranderd is. Overal waar ik ga of sta analyseer ik wat voor bomen, planten of beesten daar aanwezig zijn. Mijn appreciatie voor natuur is daardoor helemaal veranderd, net zoals Marris beschrijft in z'n boek *Rambunctious Garden*. Het is net alsof ik constant op zoek ben naar nieuwe exemplaren, nieuwe kennis. Net als het Pokemon Go spel waar je rond moet lopen met je gsm om pokemons te vangen, maar dan in het echt en veel beter.

#### Omarming van verandering
Ten tweede moeten we ons focussen op de mogelijke positieve invloeden die we kunnen hebben op onze omgeving [3]. Dit wil zeggen dat we ons best moeten doen om ecosystemen beter te begrijpen, de juiste data te verzamelen en die te gebruiken om de processen zo goed mogelijk te sturen. Welk moment is beter om die gedachtengoed te introduceren op het moment dat klimaatopwarming zo prominent is. Neen, ik zeg niet dat we klimaatopwarming zomaar moeten accepteren. In de eerste plaats moeten we er alles aan doen om die tegen te gaan, maar daarnaast moeten we ook de realiteit onder ogen zien: het klimaat is aan het veranderen, het klimaat wordt warmer, extremer, boomgrenzen en leefgrenzen schuiven op. Wij als mens hebben de capaciteit om te onderzoeken welke soorten welke omstandigheden nodig hebben om te overleven en kunnen dit bewerkstelligen. Indien nodig kunnen we zelfs bewust groepen dieren migreren naar andere plaatsen, waar het voor hen nu meer opportuun is en waar anders toch geen concurrentie is.

#### Slaagkansen volgens Lynn
Als we nu terugkijken naar de stelling van Lynn, hebben deze stellingen dan een slaagkans of zijn ze slechts een pleister op een symptoom?

De eerst visie, dat we de natuur meer moeten appreciëren in de staat zoals ze is en rondom ons aanwezig is zeker en vast. Door meer bezig te zijn met de natuur rondom ons, gaan we misschien ook terug meer gaan beseffen dat we er een deel van uitmaken.

De tweede visie is een beetje contradictorisch op dit vlak. Aan de ene kant zou je kunnen zeggen dat dit idee gewoon voortvloeit uit het Westers denkbeeld, namelijk dat wij als mens heerser zijn over de natuur en ze in goeie banen moeten leiden. Aan de andere kant, als je iets verder kijkt, is dit een denkbeeld die uitdrukkelijk bevestigt dat menselijk acties ook natuurlijk zijn, dat wij er deel van uitmaken. Net daarom moeten we actie ondernemen om hetgeen waar we deel van uitmaken te behouden. Niet in de staat waarin ze ooit was, maar in de staat waarin zoveel mogelijk organismen opportuun kunnen overleven.

<div class="lead">
Niet de historische natuur, maar de toekomstige is belangrijk.
</div>


De visie van Lynn was voor mij belangrijk om in te zien hoe diep het feit dat wij geen deel uitmaken van de natuur verweven zit in onze cultuur. De visie van Marris gaf me de sleutel voor de appreciatie van de natuur rondom me en niet enkel dat verlangen naar die serene, grote natuur. Het verhaal van Thomas gaf me tenslotte het positivisme voor een kijk op de natuur in de toekomst onder (klimaat)verandering.


---


[1] Lynn White. (1967). The historical roots of our ecological crisis.
[2] Emma Marris. (2013). Rambunctious Garden: Saving Nature in a Post-Wild World.
[3] Chris D. Thomas. (2017). Inheritors of the Earth: How Natures Is Thriving in an Age of Extinction.
