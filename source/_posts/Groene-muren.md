---
title: Groene muren
catalog: true
date: 2019-08-23 21:53:40
subtitle:
header-img: 'muurtuin.jpg'
tags:
- praktijk
- groene muren
- vergroening
---

Een groene muur is **mooi**, **isoleert** **[akkoestisch](https://www.sciencedirect.com/science/article/pii/S0003682X14002333)** en **[thermisch](https://www.sciencedirect.com/science/article/pii/S1364032114005073)**, draagt bij aan de **[biodiversiteit](https://www.mdpi.com/2071-1050/10/4/985/pdf)** en maakt mensen **[gelukkiger](https://www.researchgate.net/publication/320558156_A_study_on_healing_effects_of_hospital_gardens)**. Er zijn twee manieren waarop je een groene muur kan creëren: de **[living wall](#living-wall)** en met **[klimplanten](#klimplanten)**. Persoonlijk ben ik een enorme voorstander van die laatste en zal dit dan ook altijd eerst aanraden. Een living wall is goed als 1) je een statement wil maken 2) je een wow-effect wil creëren 3) het indoor moet, maar hiervoor betaal je dan ook wel.

<div class="lead">
Klimplanten tegen een gevel hebben soms een slechte naam, dit komt louter door het plaatsen van de verkeerde plant tegen de verkeerde gevel. Als je een beetje oplet is de meest duurzame, goedkope en tevens mooie manier om een groene muur te creëren.
</div>


Mijn suggestie, in volgorde van voorkeur, budget, duurzaamheid en onderhoudsgemak:
1) **zo goed als gratis**: zet een plant met *hechtwortels* tegen je muur: wilde wingerd of klimhortensia.
Extra punten voor wie gewoon een stek neemt van een kennis en het dus gratis doet.
2) **bijna gratis**: zet een *slingerplant* tegen je muur en geleid hem langs een staaldraad: blauwe regen of kamperfoelie.
2) **klein budget**: zet een raamwerk op een aantal centimer van je muur en laat daartegen een *slingerende* of *rankende plant* groeien: blauwe regen, kamperfoelie, clematis, passiebloem, erwten, bonen of druif.
3) **500-1000€/m²**: zet je bedrijf/huis in de kijker en zet een *living wall*.


## Living Wall
De nieuwe trend om groene muren te creëren is wat men noemt de "living wall". Hierbij gaat men een constructie aanmaken tegen de muur waardoor zakken of bakken gevuld kunnen worden met substraat. In dit substraat kunnen dan planten gezet worden. Het substraat waar de planten instaan is echt beperkt van volumne, waardoor ook een irrigatiesysteem voorzien moet worden, anders drogen ze te snel uit.

**Voordelen**
- Veel verschillende soorten planten mogelijk
- Je kan je creativiteit gebruiken om mooie compositie te maken
- Ook mogelijk op binnenmuren

**Nadelen**
- Enorm Duur
- Onderhoudsintensief: er kunnen zich makkelijk problemen voordoen met het irrigatiesysteem (zoals verstoppingen). De planten overleven er ook niet enorm lang in en moeten om de zoveel jaar vervangen worden.


### Alleenstaand
In z'n simpelste vorm kan een living wall gewoon een meer-lagige (verticale) bloembak zijn. 

<div class="text-muted"> Een staande living wall van Garsy bij PCS, nu Wibio genaamd. </div>
<img src="garsy.jpg">

**Voordelen**
- Kan zowat overal staan
- Moet niet gehecht worden aan de muur (geen zware draagkracht nodig)
- Van alle living walls het onderhoudsvriendelijkste
- Goedkoopste living walls

**Nadelen**
- Meestal manuele irrigatie nodig

**Voorbeelden**
- Garsy
- [Goedkopere versie](https://www.tuinadvies.be/tuinwinkel/product/24094/verticale-minituin-kopen-groenwand-installeren): +- 100€/m²

### Geïntegreerd
De andere living walls zijn geïntegreerd met de muur en hangen op de een of andere manier hier aan vast. Bij dergelijke system is een automatisch irrigatie systeem bijna onoverkomelijk.

<div class="text-muted"> Een geïntegreerd, hangende living wall van Ecoworks bij PCS. </div>
<img src="ecoworks.jpg">

<div class="text-muted"> Een geïntegreerd, hangende living wall van Muurtuin bij PCS. </div>
<img src="muurtuin.jpg">

<div class="text-muted"> Een geïntegreerd, hangende living wall van SemperGreen bij PCS. </div>
<img src="ecoworks.jpg">


**Voordelen**
- Bedekken van zeer grote oppervlaktes

**Nadelen**
- Enorm duur: 500 - 1000€/m²

<div class="text-muted"> Een living wall, geïnstalleerd in Antwerpen met Sempergreen modules. </div>
<img src="livingwall.jpg">


### Voorbeelden
- [Wibio](https://wibio.be/wp-content/uploads/2018/08/Productinfo-GreenWall.pdf)
- [SemperGreen](https://www.sempergreen.com/uploads/downloads/Factsheets_SVS_NL/FS-Flexipanel.pdf)
- [EcoWorks](https://ecoworks.be/groengevel)
- [Muurtuin](http://www.muurtuin.be/projecten/groene-gevel/)

---

## Mosmuren
In plaats van planten op substraat kan er ook gebruik gemaakt worden van gefixeerd mos.

<div class="text-muted"> Het logo van IMEC gemaakt uit mos, gerealiseerd door mosmuur. Dit toont de creativiteit en vrijheid die men heeft bij mosmuren. </div>
<img src="imec.jpg">

<div class="text-muted"> Een volledige mosmuur inclusief gefixeerde varens, gerealiseerd door mosmuur. </div>
<img src="mosmuur.jpg">

**Voordelen**
- Geschikt voor binnen
- Geen onderhoud
- Mogelijkheid tot het vormen van logo's, namen of beelden naar wens.

**Nadelen**
- Enkel geschikt voor binnen
- Enorm duur: zo'n  800 - 1000€/m²
- Het mos leeft niet meer, dus buiten het esthetische is er weinig echt groen aan. Integendeel, het mos eerst laten groeien in kweekruimtes om vervolgens het te doden en te fixeren is voor mij betwijfelenswaardig groen.

In België is [mosmuur](https://www.mosmuur.be/) zowat de grootste leverancier van mosmuren. Dit zijn tevens de eigenaars van de plantenwinkel [Nada](https://www.nada.be/productgroep/living-walls/) in Antwerpen die ook aquascaping en andere groene oplossingen/muren voor binnen aanbieden.

---


## Klimplanten
Groene muren worden nu weer trendy, maar bestaan eigenlijk al heel lang. Vroeger hadden heel veel huizen een klimop of een wilde wingerd tegen hun gevel groeien, waardoor die schitterend groen zag. Ik merk echter dat dit tegenwoordig bij veel mensen een slechte naam heeft: "dat maakt je huis kapot". De reden dat mensen dit denken en zeggen is de volgende: de wortels van klimop groeien *negatief fototroop*. Dat wil zeggen dat ze van het licht weg groeien. Als zo'n plant dus tegen een oude gevel staat met scheuren, afgeschilferde verf of losse voegen gaan de wortels daar in groeien. Als het dan vriest zwellen die wortels op en is er kans dat de scheur groter wordt. Indien je echter een moderner huis, of gewoon een in goeie staat, hebt (zonder scheuren) dan moet je hier helemaal niet bang voor zijn. Verder zijn de meeste klimplanten niet negatief fototroop en vormt dit al helemaal geen probleem. 

<div class="text-muted"> Een groene gevel a.d.h.v. slingerplanten (wisteria en pijbloem) in Zurich, gerealiseerd door Jacob. </div>
<img src="jacob2.jpg">

**Voordelen**
- Weinig onderhoud.
- Enorm goedkoop
- Duurzaam

**Nadelen**
- Je moet creatiever zijn om speciale composities te maken.
- Indien men niet oplet kan de plant "overgroeien", dus ofwel zorgen voor begrenzers, ofwel op tijd snoeien.

### Praktisch
Indien de grond verhard is aan de muur, haal deze weg. Zorg dat er zeker een gat van 40x40x40cm onverhard hebt. Leen/huur hiervoor desnoods een drilboor bij iemand. Vul dit gat met een mix van tuin- en potgrond. Als je dit gat ietwat verder van de muur kan maken is dit beter, zo wordt het gat natuurlijk beregend. Indien het geen optie is om een gat te maken (bijvoorbeeld op een terras) is het ook een optie om een grote bak te zetten en de klimplant daaruit te laten vertrekken.

Bij elke soort zijn er wintergroene planten en bladverliezende. Dit is een belangrijk aspect bij het kiezen van de soorten planten. Een plant die de hele gevel bedekt, maar z'n blad verliest in de winter is misschien niet op elke plaats gewenst. Aan de andere kant zijn de bladverliezende planten juist net opvallender in de zomer en zorgen ze net voor die variatie. Een bladverliezende plant leeft mee met de seizoenen en de opbouw ernaartoe. Je kan een bladverliezende plant ook zetten op plaatsen waar je in de zomer beschutting wil, maar waar in in de winter wel zon gewenst is, zoals rond een pergola. Combineer beide soorten voor het best van beide werelden. In de lijst hieronder worden planten die in de winter groen blijven aangeduid met (WG).

Let goed op de standplaats. Sommige planten verdragen veel zon, een beetje (halfschaduw) of helemaal niet (schaduw). Indien je de verkeerde plant op de verkeerde plaats zet zal ze niet goed groeien en niet lang overleven.

Indien je zo weinig mogelijk onderhoud wil kan ook een [groeibegrenzing](http://www.gggreen.eu/product/nood-aan-begrenzing/) geplaatst worden. Dit is een metalen plaat waar een aantal keer per dag een stroom op komt. Hierdoor verbrandt de plant op die plaats en gaat hij er niet voorbij groeien. Hierdoor kan de plant beter gecontroleerd worden en is een strakkere look mogelijk.

Er zijn verschillende manieren waarop een plant omhoog kan klimmen, afhankelijk daarvan hebben ze meer of minder hulp/ondersteuning nodig.

### Hechtwortels
De wortels kruipen in kleine scheuren/gaatjes en zetten zich zo vast. Zoals net besproken is dit de boosdoener van het slechte beeld die mensen hebben van een klimplant tegen de muur, ook al is dat niet nodig bij een huis die in orde is.


<div class="text-muted"> Appartementsgebouw begroeid met klimop. </div>
<img src="klimop.jpg">

**Planten**
- Klimop (*Hedera helix*) (WG)
- Trompetklimmer (*Campsis radicans*)

**Voordelen**
- Geen hechtwerk nodig.

**Nadelen**
- Niet geschikt voor oude muren met scheuren, afgeschilferde verf, losse voegen of zeer poreuze stenen.
- Minder controleerbaar



### Hechvoeten
Deze planten maken een soort van zuignapjes aan waarmee ze hun gewoon op de **vlakke muur** kunnen vastzuigen, **zonder raamwerk** te plaatsen.

<div class="text-muted"> Het mooie patroon van wilde wingerd. </div>
<img src="wildewingerd2.jpg">

<div class="text-muted"> Een huis, weelderig begroeid met wilde wingerd. Dit toont aan indien niet begrensd of in toom gehouden ze een weelderig karakter krijgen. </div>
<img src="wildewingerd.jpg">

<div class="text-muted"> Huis met klimhortensia. </div>
<img src="hydrangea.jpg">

**Planten**
- Klimhortensia (*Hydrangea anomala subsp. Petiolaris*)
- Wilde wingerd (*Parthenocissus quinquefolia*)

Opgelet met Wilde wingerd, het is een zeer mooie plant die mooi rood kleurt in de herft, maar hij groeit ook enorm sterk. Dus als je er te veel plaatst ga je veel onderhoudswerk hebben.

### Slingeraars
Deze planten slingeren hun stengels rond obstakels. Deze kan je dus zeer gemakkelijk rond een staaldraad laten slingeren. Je kan deze draad gewoon verticaal laten lopen, maar je kan ook creatiever zijn en deze in bepaalde vormen laten lopen.

<div class="text-muted"> Een groene gevel a.d.h.v. slingerplanten (wisteria en pijbloem) in Zurich, gerealiseerd door Jacob. </div>
<img src="jacob.jpg">
<div class="text-muted"> Hier zijn de staalkabels, bevestigd aan de muur op zo'n 70cm, (in meshen) nog zichtbaar. </div>
<img src="jacob3.jpg">

**Planten**
- Blauwe regen (*Wisteria sinensis*)
- Kamperfoelie (*Ionicera henriyi* (WG), *Ionicera japonica* (WG), *Ionicera periclymenum* 'Belgica', *Ionicera brownii* 'Dropmore scarlet')
- Boomwurger (*Celastrus orbiculatus*) 
- Bruidssluier (*Fallopia aubertii*)
- Hop (*Humulus Lupulus*)
- Duitse pijp (*Aristolochia durior*)
- Kiwi (*Actinidia deliciosa*)

**Voordelen**
- Makkelijker begrensbaar (en dus controleerbaar) door gebruik te maken van kabels waarrond ze winden.

**Nadelen**
- Niet geschikt voor plaatsen **naast een afvoerbuis** of **andere plant**, deze planten kunnen namen op langere termijn de buis kappot knijpen of de andere plant verstikken.

### Rankers
Deze planten genereren ranken (bladeren-, takken- of hechtranken) waarmee ze zich ergens aan vasthouden. Deze planten hebben iets meer begeleiding nodig dan de hechters en de slingeraars. Hiervoor kan je een frame (hout of een metaal) tegen de muur bevestigen. Dit frame bevestig je op zo'n 10cm van de muur, zodat de plant zich volledig op het frame bevestigd en zelfs nooit de muur raakt. Dit is tevens de meest veilige manier voor mensen die bang zijn dat de plant hun muur zou beschadigen.

**Planten**
- Clematis (*Clematis*)
- Passiebloem (*Passiflora*)
- Druif (*Vitis vinifera*)

**Voordelen**
- Makkelijker begrensbaar (en dus controleerbaar) door gebruik te maken van hechtwerk die ver genoeg van de muur staat.

**Nadelen**
- Iets meer begeleiding nodig
---


## informatie/leveranciers
- [Klimsystemen](https://products.jakob.com/display/JAK/Green+Solutions)
- [Groeibegrenzer](http://www.gggreen.eu/product/nood-aan-begrenzing/)
- [Gevel Groen](https://www.gevelgroen.be/): PCS Sierteelt in Destelbergen heeft een grootschalig onderzoek opgezet naar de verschillende soorten groene gevels, hier is heel veel informatie terug te vinden die voortkomt uit praktische ervaring.
- [Groene Gevels vzw](https://groenegevels.be/)
- [Canpoy](http://www.canopy-greenroofs.be/groengevels)
- [Ecoworks](https://ecoworks.be/groengevel)
- [Green Building Project](https://greenbuildingprojects.be/diensten/GROENGEVELS/)
- [Van Vlierden](https://www.vanvlierden.com/nl/servicecategory/detail/6/groengevel)
- [Groentac](http://www.groentac.be/_drupal2/mobilane)
- [Nada](https://www.nada.be)
- [Mosmuur](https://www.mosmuur.be/)